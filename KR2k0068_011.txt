# -*- mode: mandoku-view -*-
#+TITLE: 北河紀
#+DATE: 2019-03-29 20:54:25.622938
#+PROPERTY: ID KR2k0068
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 11
<pb:KR2k0068_WYG_011-1a>¶
　　欽定四庫全書¶
¶
　　北河紀餘卷三¶
¶
　　明　謝肇淛　撰¶
¶
　　安平鎭之北九十里其郡為東昌其縣為聊城古漯河¶
道也其蹟曰光嶽樓曰魯連臺¶
¶
　　東昌府春秋齊西鄙也秦置東郡漢以後分為魏郡¶
為濟隂為清河唐為博平郡元改為東昌路國初¶
改為府隷山東布政司領三州十五縣郡治在運河¶
<pb:KR2k0068_WYG_011-1b>¶
西岸二里　唐李徳裕懐東郡太守王尊詩河水昔¶
將決衝波溢川潯峥嶸金堤下噴薄風雷音投馬灾¶
未弭為魚歎方深惟公執圭璧誓與身俱沉誠信不¶
虚發神明豈爾臨湍流自此迴咫尺焉能侵逮我守¶
東郡凄然懷所欽雖非識君面自謂知君心意氣首¶
相合神期無古今登城見遺廟日夕空悲吟　明劉¶
基過東昌詩夜發髙唐灣旦及東昌郭喬樹拂疎星¶
霜飛月將落仰觀天宇清平見原野廓白楊號悲風¶
<pb:KR2k0068_WYG_011-2a>¶
蔓草杳漠漠但見荆棘叢白骨翳寒籜展季骨已朽¶
清風散藜藿絃歌滅遺音繭絲盡籠絡鴟嘯魍魎慿¶
螽鳴草蟲躍遂令一變資化為跖與蹻况聞太行東¶
水旱薦為虐饑氓與暴客表裏相倚着賑䘏付羣吏¶
所務惟刻削征討乏良謀乃反恣剽掠坐令參苓劑¶
翻成毒腸藥今年秋租登行止稍有託餘波尙披猖¶
未敢開一噱但恐習俗成何由返初昨藩宣有重寄¶
胡不愼逺略往者諒難追來者猶可作歌詩附里謡¶
<pb:KR2k0068_WYG_011-2b>¶
大猷希聖莫　古田張以寜過東昌詩暖日初抽宿¶
麥芽東風吹草緑平沙江南開遍春多少二月東昌¶
見杏花　莫如忠登東郡望嶽樓詩麗譙飛構倚嶙¶
峋面面虚無逈絶塵忽向望中低岱嶽始知行處逼¶
星辰傳聞馳道猶餘漢指㸃巖松不辨秦齊魯到今¶
青未了題詩誰繼杜陵人　東阿于玭舟至東昌詩¶
烟水蒼茫月滿樓行人春盡至齊州兩年鄉國牽長¶
夢千里鶯花笑短舟孤劍歸來無舊業空山相對有¶
<pb:KR2k0068_WYG_011-3a>¶
同遊闗河五月還須涉毒熱應知塵滿頭　聊城傅¶
光宅登郡城東樓詩滄海孤城接素秋萬山揺落此¶
登樓青徐近遶秦封在江漢遥通汶水流舊雨東南¶
頻入夢浮雲西北逈生愁魯連箭去人千古尊底斜¶
陽照白頭　麻城周𢎞禴登東郡城樓詩樓頭風定¶
落花踈楚客扁舟去釣魚烽火江闗征戰少聊城莫¶
射魯連書　謝肇淛郡城懷古詩二首魯連多意氣¶
一矢下堅城千載雄圗盡河流日夜聲　關樹無春¶
<pb:KR2k0068_WYG_011-3b>¶
色荒城起戰雲城東諸父老能說盛將軍　又過東¶
郡詩二首長堤十里水悠悠旌節猶迎舊細侯最是¶
隄頭楊柳色向人憔悴不勝秋　十年蹤跡半沉浮¶
腸斷城南望嶽樓烟火萬家河遶郭却疑此地是并¶
州¶
¶
　　聊城東昌附郭邑也春秋齊聊攝之地至秦始置聊¶
城縣厯代因之但所隷不同元屬東昌路國朝改路¶
為府而縣屬焉明北地李夢陽聊城歌送顧明府¶
<pb:KR2k0068_WYG_011-4a>¶
聊城纍纍枕桑野使君懷古聊城下龍蛟慘淡七雄¶
闘當時誰是排紛者海東隱淪難見面平原不見安¶
平見已聞笑却邯鄲軍還遺書飛燕將箭平生急難¶
輕列侯功成豈必千金酬只今往蹟浮雲盡遙矚滄¶
溟日夜流莫如忠過聊城詩濟北争雄地遺墟尙可¶
疑秋風鳴劍㦸野哭想瘡痍一矢論功日孤城委命¶
時獨憐天下士憤世意何為　方豪憇李海務空衙¶
詩人間無不可此地况臨流疎柳描窻紙新魚上釣¶
<pb:KR2k0068_WYG_011-4b>¶
鈎夢回沙月午門掩徑蘿秋誰曰居夷陋堪忘寓惠¶
愁¶
¶
　　漯河在城東七里俗呼湄河黄河之支流也按水經¶
云源自頓丘出東武陽縣經愽平至州境又東北流¶
入海穆天子傳天子自五鹿東征釣於漯水即其地¶
也　明郡人王子魯詩吾聞東郡古漯源千年故跡¶
成桑田白雲飛來蘆捲雪黄葉亂下鳴殘蟬清風颯¶
颯林篩響鴈行逺送來天邊幾畨登眺發長恨綿駒¶
<pb:KR2k0068_WYG_011-5a>¶
舊曲無人傳¶
¶
　　光嶽樓在府城中央創始莫考臺髙廣數丈為樓四¶
層盤互玲瓏矗立雲表雄勝甲於齊魯萬厯間知府¶
莫與齊重脩　明四明屠隆詩髙閣崔嵬切太虛大¶
荒東去獨踟蹰慿陵白日雕窻合陡挿中天繡柱孤¶
萬里風塵連海岱千家烟火接淮徐閒呼濁酒供長¶
嘯一帶㣲茫見舳艫　傅光宅詩畫棟雕甍倚太清¶
平臨岱岳俯東瀛天低逺樹浮烟逈水遶孤城落日¶
<pb:KR2k0068_WYG_011-5b>¶
明座引長風銷暑氣野含時雨近秋城傳聞海外風¶
波急一劍同懷報主情　謝肇淛春霽登光嶽樓詩¶
殘雪初消緑水波客愁無賴且髙歌春回郡郭晴烟¶
滿天近長安王氣多海上霞光連泰岱雲邊樹色遶¶
漳河故園兄弟空相憶芳草萋萋柰爾何　又重登¶
光嶽樓詩飛閣層層接絳辰慿虛下界總黄塵帆¶
檣逺水遙連楚雲樹斜陽半入秦衆壑隂晴生海岱¶
萬家烟火傍城闉可憐信羙非五土腸斷天涯乆逐¶
<pb:KR2k0068_WYG_011-6a>¶
臣¶
¶
　　魯連臺在城西北十五里古聊城地髙七十尺魯仲¶
連射書遺燕將即此　陳徐伯陽詠魯仲連詩魯連¶
有髙趣意氣本相求笑罷秦軍却書成燕將愁聊棄¶
南金賞方從滄海遊寄言人世客非君能見畱　唐¶
李白詩齊有倜儻士魯連特髙妙明月出海岱一朝¶
開光耀却秦振英聲後世仰末照意輕千金贈顧向¶
平原笑吾亦澹蕩人拂衣可同調　明謝肇淛魯連¶
<pb:KR2k0068_WYG_011-6b>¶
臺懷古詩即墨城中火牛出七十齊城一夜復大冠¶
如箕卷甲來殘兵半壁吞聲哭先生慷慨吐竒謀一¶
矢射天天為愁壯士泣血甘刎頸排難解紛何所求¶
功成脫屣杳然去海上浮桴幾烟霧覇業雄圖安在¶
哉空餘昔日射書處日落城西古壘荒髙臺野樹自¶
蒼蒼只今臺畔多秋草猶帶當年戰血黄　又齊中¶
雜詩西郊一坏土傳是魯連臺遺鏃莓苔冷孤城烟¶
霧開冥鴻髙士意躍馬覇圗灰蘋藻年年薦松風夜¶
<pb:KR2k0068_WYG_011-7a>¶
鶴哀¶
¶
　　聊城而北厯堂邑博平清平三邑之境達于臨清州館¶
陶縣其水為汶為漳為衛其泉為靈為潄玉其蹟為鰲¶
頭磯為琉璃井為耿貴人墓為駙馬渡為黄花臺¶
¶
　　堂邑漢發干樂平二縣地也隋開皇初始改今名石¶
晉改為清河尋復舊元屬東昌國朝因之縣治在運¶
河西南三十里　元縣令張養浩題縣治四知堂詩¶
邑壯憐才弱官㣲慮患深韋弦千古意氷蘗一生心¶
<pb:KR2k0068_WYG_011-7b>¶
䄂有歸來賦囊無暮夜金三年何所得憔悴雪盈簪¶
博平周時為齊博陵邑漢置今縣後析置靈縣唐¶
析置靈泉縣尋廢元屬東昌國朝因之縣治在漕河¶
東岸四十里¶
¶
　　清平齊貝丘地左傳襄公田于貝丘即此漢置貝丘¶
縣隋改今名屬清河郡宋金屬大名府元屬徳州國¶
朝改屬東昌府縣治在漕河東岸二十里¶
¶
　　臨清戰國趙東鄙也漢為清淵縣屬魏郡晉後趙改¶
<pb:KR2k0068_WYG_011-8a>¶
置臨清後析為清泉沙丘永濟宋屬大名府元屬濮¶
州國初屬東昌府𢎞治初始升為州領館陶陶丘二¶
縣州治在汶河之北衛河之東二水至此合而北流¶
¶
　　明聶大年泊清源詩渡口人家半掩扉隔林烟火¶
望中㣲急呼斗酒勞火伴逆旅主人猶未歸　薛瑄¶
臨清曲臨清人家枕閘河臨清賈客何其多停舟落¶
落無可語呼酒只對長年歌　江隂沈翰卿過清源¶
詩二首撲面遊絲羇抱開彩雲垂幔鳥喈喈舟車繞¶
<pb:KR2k0068_WYG_011-8b>¶
郭稱都㑹鶯燕穿花過别街幕下材官轆轤劍月中¶
遊女鳯凰釵朱纓錦席淹畱處苦憶揚州夢與偕淹¶
迤邐星橋雀舫迴欲凌倒景上層臺雞鳴萬井烟光¶
合雉堞重城日暈開楊柳樓深吹玉笛蒲桃酒滿泛¶
金杯無端約伴尋芳草康樂祠前步紫苔　長洲皇¶
甫涍臨清新城行君不見清源都㑹天下無昨來築¶
城西備胡長河十里萬艘集乃知保障為良圖戈船¶
隱隱横川流蒸霞照曜雙飛樓華京鼎峙争雄長氣¶
<pb:KR2k0068_WYG_011-9a>¶
壓百二當中州言徂于齊泊河汜左右帆檣閱崇雉¶
甲第紛紛亂入雲紅波緑樹歌鐘起我皇垂衣二十¶
載玉帛羣方協文禮邊頭晏和稍失備晉代之間近¶
多壘金湯委輸軫長顧峩峩此城遂輝峙更聞安石¶
下東山焉得有馬飲江水　于玭臨清詩兩岸歌鐘¶
十里樓江聲帆影月明秋今宵始作離家夢人在漳¶
河一葉舟　謝肇淛清源行清源城中多大賈舟車¶
梱載紛如雨一夜東風吹血腥髙牙列㦸成焦土虎¶
<pb:KR2k0068_WYG_011-9b>¶
視眈眈何所求飛霜六月天含愁匹夫首難膏鼎爼¶
癭瘤割裂病㣲瘳只今毒燄猶未破依舊豺狼當道¶
卧萬姓眉顰不敢言但恨時無王朝佐¶
¶
　　館陶春秋晉冠氏邑後屬趙西北有陶丘焉置館其¶
側因名館陶隋為毛州唐改永濟尋復置館陶縣宋¶
屬大名府元屬濮州國朝改屬臨清縣治在衛河東¶
岸二里　宋王安石發館陶詩促轡數殘更似聞雞¶
一鳴春風馬上夢沙路月中行笳鼓逺多思衣裘寒¶
<pb:KR2k0068_WYG_011-10a>¶
始輕稍知田父穩燈火閉柴荆　元許有壬次館陶¶
詩浦雲林霧欝蒼蒼水面無風晚自凉今夜蓬窻應¶
不寐計程三百是吾鄉　明安福劉球過館陶詩霄¶
漢度鴻毛行舟及館陶路通西蜀逺浪捲北風髙郡¶
邑稀村舍田疇半野蒿民淳皆變魯跋涉敢辭勞¶
汶水自南旺分水北流至此流漸㣲細沿途置閘出¶
臨清之南板閘始與衛河合而北流漕舟過此謂之¶
出口無復閘矣　明閩中袁表竹枝詞三春不雨閘¶
<pb:KR2k0068_WYG_011-10b>¶
河乾内使樓船盡日歡四十水門都鎻却書生不敢¶
舉頭看¶
¶
　　漳水源出山西一出長子縣曰濁漳一出樂平縣曰¶
清漳俱東經河南臨漳縣分流至館陶縣與衛水合¶
北流入漕至萬厯初北徙入曲周之釡陽河¶
¶
　　衛水源出輝縣百門泉東北逕館陶至臨清與汶水¶
合北流至天津入海隋時疏為永濟渠亦名御河¶
宋王安石次御河寄諸友詩客路花時秪攪心行逢¶
<pb:KR2k0068_WYG_011-11a>¶
御水半晴隂背城野色雲邊盡隔屋春聲樹外深香¶
草已堪回步履午風聊復散衣襟憶君載酒相追處¶
紅萼青跗定滿林　又永濟道中寄諸舅弟詩燈火¶
匆匆出館陶回看永濟日初髙已聞空舍鳥烏樂更¶
覺荒陂人馬勞客路光隂眞棄置春風邊塞秪蕭騷¶
辛夷花下烏塘尾握手何時叙汝曹　蘇軾自河北¶
放舟歸江南寄楊南宮詩曉來銅雀東風起春氷凌¶
亂漳河水郎官驚起解歸舟一日風帆可千里侵晨¶
<pb:KR2k0068_WYG_011-11b>¶
鼓柁發臨清薄暮乘流下濟寜南宫先生先我去花¶
時想達瓜州步尋君何處典春衫杏花烟雨大江南¶
¶
　　劉豫登蘇門山百泉詩太行雄偉赤霄逼枝分蘇¶
門為肘腋孕竒産秀氣蟠欝涌作琉璃千頃碧初¶
疑驪龍蟄山趾仰噴明珠飛的皪忽如湘靈理新粧¶
大鑑開匣乍磨拭峰巒倒影浸雲烟蘋藻照沙改顔¶
色相輝一叚佳風月餘澤幾州及動植昔聞隱淪有¶
仙人髙標清與溪山敵悠悠往事散浮雲嘯有遺屋¶
<pb:KR2k0068_WYG_011-12a>¶
行有跡我居東秦濟水南無限泉池日親炙一行作¶
吏别經年情思塵埃何處滌雲祠因禱來慿欄頓爽¶
骨毛快胸臆飄飄蘭舟七八客尊爼笙簫隨分入勝¶
槩紛并接不暇恨乏魯戈延晷刻歸來簿領厭沉迷¶
春睡每着蝶夢適心約他時杖履遊醉潄溪流枕溪¶
石周百禄百門泉詩光揺暗日動珠盤汎汎輕風¶
漾碧瀾俯檻恍然驚醉眼雲天却向鏡中看　王鑑¶
百門泉詩濟南七十二名泉散在坡陀百里川未似¶
<pb:KR2k0068_WYG_011-12b>¶
共城祠下水千窠送出畫欄前　明李夢陽遊百泉¶
詩束髪懷幽竒覽籍冀有遇來登百門泉果協佳勝¶
趣毖毖圎波涌藹藹浮陽聚止坎停泓洌激石迅湍¶
注昔聞滄浪濯今解川上喩豈惟傷衛歌兼以發蒙¶
慮况值春序中羣物已改故菰蒲冒清深鱗介各有¶
慕行羡浴渚鳬静對棲雲鷺巖霏空潭影林藹變¶
朝暮極目北上帆朝宗感游寓　祥符李濂共城雜¶
歌共城西北蘇門山烟霞滿目白日閒春風杖藜恣¶
<pb:KR2k0068_WYG_011-13a>¶
幽賞暫依泉澗聆潺湲君不見孫登嘯臺幾千尺巉¶
巖上有仙人跡天空不聞鸞鳯音石壁孤雲為誰白¶
¶
　　錫山秦金再至百泉書院詩我懷百泉勝再作蘇¶
門觀巖谷阻且深泉流亦潺湲天風灑林樾五月溪¶
堂寒維時息塵鞅於焉且盤桓攤書坐日夕造化探¶
無端林茂衆鳥歸鳴聲似交歡撫景有眞樂頗覺吾¶
心安捫蘿復登臺驀澗尋考槃劃然此長嘯世路¶
空漫漫　鄭善夫衛河集别詩去國心仍苦風塵病¶
<pb:KR2k0068_WYG_011-13b>¶
未休六飛淹歲月八極想遨遊水動魚龍夕雲盤鸛¶
鶚秋江山回紫氣沙塞度青牛秪有簪萍戀聊為文¶
字留遐心渺無盡應與衛何流　王世貞衛河詩八¶
首擊汰蕩金波流光起千鬛仰看雲間質如鉤帶殘¶
堞　河流曲曲轉十里還相喚那比下江船揚帆忽¶
不見　前望渡口驛行行轉相隔非闗驛路移應是¶
儂心迫　十五誰家女紅粧嬌自多低頭浣衣坐不¶
解聽吳歌　欵乃櫓聲低來船座自移無須苦相羡¶
<pb:KR2k0068_WYG_011-14a>¶
各有去來時　人家半侵河屋後曬漁網夜深喚小¶
婦篝燈聽波響　青青河畔柳蕭索半無枝為是輕¶
攀折非闗贈别離　人云風波惡風波信自惡生長¶
在家鄉䢷能容華落¶
¶
　　靈泉在博平縣之莎堤漕河之傍一名涵管洞巨石¶
甃成六管三竅以泄暴水唐因之置縣永樂初疏會¶
通河遂塞¶
¶
　　潄玉泉在臨清州城内西南隅兵備副使陳璧鑿構¶
<pb:KR2k0068_WYG_011-14b>¶
亭其上四明楊守阯錢唐李旻俱有記¶
¶
　　鼇頭磯在臨清州延亘二十餘里汶衛合流而洲峙¶
其中自勝國來名曰中洲環砌以石如鼇頭突兀四¶
閘分建而廣濟橋尾其後四方商賈財貨輻凑於此¶
其上有觀音閣俗呼觀音嘴　明儲瓘詩十年三往¶
復此地忽重經塵土長安轄烟波汶水舲平川涵夕¶
景逺樹隱春星魯酒偏難醉從人笑獨醒　　李東¶
陽詩二首十里人家兩岸分層樓髙棟入青雲官船¶
<pb:KR2k0068_WYG_011-15a>¶
賈舶紛紛過擊鼓鳴鑼處處聞　　坼岸驚流此地回¶
濤聲日夜響春雷城中烟火千家集江上帆檣萬斛來¶
琉琉璃井在臨清州城外西南隅古湮泉也甃以琉¶
璃莫知年代景泰間平江伯陳豫築城掘得之名為¶
清泉　明周叙詩閱兵餘暇喜畱情千載靈泉舊有¶
名地脉重疏興勝跡井亭新構映髙城源頭活水流¶
難竭鏡裏秋光畫不成最是元戎堪賞處琉璃澄澈¶
玉壺清　魏驥清泉詩井飭琉璃舊有情元戎疏後¶
<pb:KR2k0068_WYG_011-15b>¶
永垂名影吞明月深通海光妬晴虹涌近城面面石¶
欄新琢就層層碧甃古穿成須知濟世為甘澤未許¶
塵纓此濯清¶
¶
　　耿貴人墓在衛河西岸十五里有大塜舊有甘陵東¶
漢安帝母葬處也其下有池俗名蓮花池　明州人¶
管昌詩甘池髙塜御河濵故老相傳耿貴人千載淑¶
魂應有意芙蓉開處見前身　大冶向日紅詩蕭¶
瑟西風草木黄貴人曽此瘞羅裳只今花貎芙蓉出¶
<pb:KR2k0068_WYG_011-16a>¶
猶帶宫娃一叚香¶
¶
　　駙馬渡在館陶縣西南二十里明帝封公主於此築¶
臺遺址尙存¶
¶
　　由臨清渡口厯清河東鄙而北其縣為夏津為武城迤¶
北為故城恩縣之境為徳州其蹟為鯀堤為甲馬營為¶
白馬營為四女樹為陳公堤為董子讀書臺為廣川樓¶
¶
　　渡口在臨清州北七十里其地為臨清清河夏津之¶
交有驛　明吳寛渡口阻風詩黄沙障天天半昏砲¶
<pb:KR2k0068_WYG_011-16b>¶
頭風急萬家奔何人去塞土囊口天與河流一色渾¶
曠野麥苗纔尺許只見風來不見雨雨師風伯不相¶
能彼蒼髙髙柰何汝¶
¶
　　清河齊貝丘地漢為甘陵晉始置清河縣厯代因之¶
宋屬恩州元屬大名府國朝洪武六年改屬廣平府¶
縣治在運河西岸三十里¶
¶
　　夏津春秋為齊晉㑹盟之要津漢為鄃縣至隋始置¶
夏津屬貝州唐屬清河郡宋金屬大名府元屬髙唐¶
<pb:KR2k0068_WYG_011-17a>¶
州國朝因之縣治在運河東岸四十里　明謝肇淛¶
鄃城春日詩東風開遍白楊柯寂寂空庭任雀羅鄉¶
夢每從江上去春光都在客中過城臨古渡逢人少¶
門閉殘燈聽鴈多一榻孤琴數行泪相思愁問夜如¶
何¶
¶
　　武城戰國時為趙平原君封邑漢為東武城屬清河¶
郡唐屬貝州宋屬恩州元屬髙唐州國朝因之縣治¶
在漕河東岸一里　明南康吳與弼泊舟武城詩長¶
<pb:KR2k0068_WYG_011-17b>¶
年捩柁棹謳停淡月疎星泊武城若使九原人可作¶
絃歌聲裏拜先生　錫山王問泊武城縣詩一自髫¶
年為禄仕掛帆常向魯門行孤城日出人烟少逺戌¶
秋深苜蓿平土燕避風藏細柳水烏銜食上危旌臨¶
河悵望絃歌里極目蕭條萬古情　李東陽武城懷¶
古詩野堠東連魯荒城北帶河逺山藏雨暗老樹得¶
春多古邑今如此貧民柰爾何使舟停衛滸想像古¶
絃歌　王謳詩二首古縣名空在荒城草自多秪應¶
<pb:KR2k0068_WYG_011-18a>¶
餘父老不復有絃歌曠野迷陵谷斜陽隱薜蘿乾坤¶
殊變幻惆悵獨來過　昔日絃歌地經行不復春城¶
隍剥古木徑路入荒榛誰念客遊子空悲泉下人停¶
舟四顧望迸泪一沾巾　于愼行詩停橈齊趙路河¶
上見孤城故國佳公子髙臺亦已傾川光孤嶼歛暝¶
色片雲生嗚咽清漳水千秋恨未平(東郡武城乃平原君舊邑世謂¶
言游所宰誤也)¶
¶
　　故城古蓧縣膏池地也隋為厯亭縣屬清河郡唐貞¶
<pb:KR2k0068_WYG_011-18b>¶
元五年置今縣屬甘陵郡宋屬貝州金元廢為鎭後¶
復置縣國朝因之隷景州縣治在運河西岸二里¶
明河間程信過故城詩故城界出兩河間七十灣過¶
又二灣囘首風濤隨處是何時得許卧東山　閩中¶
許天錫過故城懷孫吏部詩已過煩囂地晨興自懶¶
梳忘傳遞中信貪了讀殘書雪甕看浮蟻風簾見¶
買魚美人在何處時復夢蘧蘧　李東陽過故城㑹¶
戴侍郎珍詩逆流衝長風岸渚成百折舟中落日暝¶
<pb:KR2k0068_WYG_011-19a>¶
篙櫓力已竭同袍烏臺彦待我心切切飄颻康莊步¶
囘首為跛鱉結交重恩義此道已乆絶偶逢賢太守¶
論舊語不輟繡衣氷霜姿官好不自熱周旋共觴酌¶
燕坐齒為列相顧同起居停杯聴予說自從離京邑¶
道路屢危臲欹帆怯撑駕長纜阻牽掣復聞南河水¶
淤淺不過轍黄沙捲驚濤千里地欲裂雨師一何頑¶
風伯無乃䙝我舟未妨遲農事長若觖懷蓍問蒼天¶
心亂不可揲二公濟世者慷慨憂不歇方將奉明威¶
<pb:KR2k0068_WYG_011-19b>¶
庶用掃氛孽峩峩南州蓋矯矯中臺節許國同肝¶
腸匡時仗豪傑閒官愧升斗玆計予所拙且復盡君¶
觴倉卒慰離别　邑人馬偉咏衛河詩雪消春水緑¶
生波掩映風檣向晚多擊楫豈無人自誓扣舷應有¶
客相歌依依帶柳隨流去渺渺衝烟隔樹過我亦有¶
懷山水趣朝簪未解柰渠何　邑人周世選觀河水¶
漲溢詩茫茫烟水浪花新村北村南不見人逺寺依¶
稀三島岸平疇渺漠五湖津田家坐苦秋場廢園守¶
<pb:KR2k0068_WYG_011-20a>¶
空嗟露井湮眼底凄凉無限事西風囘首自沾巾¶
于愼行故城夜泊詩長堤髙柳暮雲平入夜扁舟堰¶
口横千里烟波通海戍三家村落雜齊聲殘燈㣲照¶
孤帆動短笛寒吹片月明客枕清泠渾不寐滄洲一¶
望颯然驚¶
¶
　　恩縣春秋為齊里丘漢置清河郡唐改貝州宋慶厯¶
中王則作亂討平之宥其餘黨改為恩州金屬大名¶
府元屬東平路國朝降為縣屬髙唐州縣治在運河¶
<pb:KR2k0068_WYG_011-20b>¶
東南五十里　宋王安石貝州逢北使詩朱顔使者¶
錦貂裘笑語春風入貝州欲報東都近消息傳聲車¶
馬少淹畱行人盡道還家樂騎士能吹出塞愁囘首¶
此時空慕羡驚塵一叚向南流　明王世貞恩縣道¶
中詩東風數杯酒細雨三家村行旅片時濕農家素¶
業存梨花時一暝水鸛忽羣喧大有江南色翻然憶¶
故園¶
¶
　　徳州周齊地也漢為平原郡至隋始置徳州屬平原¶
<pb:KR2k0068_WYG_011-21a>¶
郡治唐以後皆因之國朝屬濟南府領徳平平原二¶
縣州治在漕河東岸傍　明程敏政徳州道中詩出¶
逢漕舟來入逢漕舟去聮檣密於指我舫無着處沿¶
流或相妨百詬亦難禦有如暴客至中夜失所據又¶
如操江師擊榜散還聚摧篙與折纜往往繋愁慮平¶
生凡幾出苦口戒徒御忍後莫争先寜緩勿求遽今¶
茲畏簡書刻日覲當宁而况河防嚴衣冠重相懼危¶
坐欝成晚少寢驚逹曙蕭蕭傍水村隱隱隔城樹緬¶
<pb:KR2k0068_WYG_011-21b>¶
懷古賢哲髙卧得深趣愧此行路難推蓬得長句¶
山隂周祚徳州詩落日仙帆麗㣲風綺席清黄沙衛¶
河水青野徳州城一失平原國雙開細柳營將軍盡¶
日暇千里偃髙旌　四明張時徹徳州館中詩疎鐘¶
迢遞落寒扉獨上髙臺望紫㣲碧海蘼蕪人共逺青¶
林霜露鴈初飛自憐白日移𤣥鬢無那緇塵染素衣¶
夜半滄洲塵夢醒故園松菊待予歸¶
¶
　　鯀堤在故城縣西南三十里延袤千里自順徳廣宗¶
<pb:KR2k0068_WYG_011-22a>¶
界來相傳鯀治水時築也　宋司馬光詩東郡鯀堤¶
古向來烟火疎提封百里逺生齒萬家餘賢守車纔¶
下疲人意已紓行聞歌五袴京廩滿郊墟¶
¶
　　甲馬營在武城縣東北三十里與宋太祖所生地同¶
名有驛¶
¶
　　白馬營在恩縣西十五里相傳唐時故鎭¶
¶
　　四女樹在恩縣西北五十里漕河之傍地名安樂鎭¶
有古槐一株相傳云有四女不嫁同植此樹¶
¶
<pb:KR2k0068_WYG_011-22b>¶
　　陳公堤在徳州東南五里厯恩縣抵東昌東北抵海¶
宋時河決濬縣陳堯佐守滑州築此以障水患百姓¶
賴之名曰陳公堤¶
¶
　　董子讀書臺在徳州國朝正統六年知州韋景元因¶
脩學掘地得石碣刻曰董子讀書臺𢎞治間建祠其¶
上　明分宜嚴嵩詩董子讀書處寂寂臨髙臺門¶
墻窺孔室編簡拾秦灰業守三餘積宫存一畝開墨¶
池春草遍園木晚禽來獨有賢良䇿人稱王佐才¶
<pb:KR2k0068_WYG_011-23a>¶
廣川樓在徳州祠董仲舒　明廬陵陳鳯梧詩萬里¶
風帆遡晚秋淩雲更上廣川樓天空落木千山逺潦¶
盡寒潭一鏡浮西漢文章懷往哲東藩冠蓋記同遊¶
雙梧亭下一尊酒素月流光入賞眸¶
¶
¶
¶
¶
<pb:KR2k0068_WYG_011-23b>¶
¶
¶
¶
¶
¶
¶
¶
¶
　　北河紀餘卷三¶
¶
