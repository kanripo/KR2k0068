# -*- mode: mandoku-view -*-
#+TITLE: 北河紀
#+DATE: 2019-03-29 20:54:25.642671
#+PROPERTY: ID KR2k0068
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 12
<pb:KR2k0068_WYG_012-1a>¶
　　欽定四庫全書¶
¶
　　北河紀餘卷四¶
¶
　　明　謝肇淛　撰¶
¶
　　由徳州而北厯吳橋景州之境逹於東光厯交河南皮¶
之境逹於滄州其蹟為古隄為弓髙城為胡蘇臺為泊¶
頭鎭為郎兒口為會盟臺為清風樓為毛公井為鐡獅¶
子其河之故道為馬頰為胡蘇為簡為潔為鈎盤為太¶
史為覆釜為徒駭¶
¶
<pb:KR2k0068_WYG_012-1b>¶
　　吳橋春秋晉地至宋為將陵縣後改長河縣永静軍¶
金改今名屬景州元屬河間路後陞為陵縣國朝仍¶
降為縣屬河間府之景州縣治在運河東岸二十里¶
¶
　　明錢唐瞿佑泊吳橋連窩驛詩官船來往泊官河¶
鳯有髙梧鵲有柯乆客羇棲嫌寂寞喜聞水驛是連¶
窩　沈愷吳橋夜泊詩二月下神京春風催客程草¶
生汶水渡花發魯王城不向山中去翻為湖上行悠¶
悠戀行役何處可逃名　聶大年夜泊連窩大風詩¶
<pb:KR2k0068_WYG_012-2a>¶
二首北風吹雨暗長河今夜連兒十里窩憔悴江南¶
遊宦客黄塵滿面柰愁何　河邊白鳥蹴飛花河上¶
垂楊是酒家馬上行人莫囘首異鄉終日苦風沙¶
王世貞吳橋道中詩三輔行將遍孤城客乆稀朔風¶
深引幔寒日淡沾衣何物人堪老浮名計總違黄塵¶
滿天地不㸃北山薇¶
¶
　　景州春秋為晉條地漢為蓨市後為廣川縣至唐武¶
徳四年始置景州宋為永静軍又曰崇寜金元仍為¶
<pb:KR2k0068_WYG_012-2b>¶
景州國朝因之屬河間府領吳橋東光故城三縣州¶
治在運河西岸二十里　明程敏政夜泊景州安陵¶
河詩我行滄景路渺渺夜過亥東風何太顛勢欲簸¶
鯨海盤渦如穽旋駭浪若山嵬崩騰沙口決斬剥崖¶
形改官舟浮一匏出没漸危殆牽夫屢前卻舟子失¶
精采無乃蛟龍怒或恐黿鼉餒合力眠髙桅擇地艤¶
而待家人走徬皇船頭設俎醢相呼酹馮夷亦欲訴¶
眞宰狂飇俄爾帖愁雲散其靉張帆下中流擊楫歌¶
<pb:KR2k0068_WYG_012-3a>¶
欵乃起坐推雙蓬喜氣人百倍向來得失心悠悠竟¶
何在　劉基發景州詩淡淡夕風作蕭蕭蘆葉鳴林¶
間衆鳥息河上一舟行海近雲常濕天虛月更清神¶
京看漸近且緩望鄉情　楊士竒晚次景州詩下馬¶
郭西村蕭條盡掩門荒城明落景獨步出平原野水¶
條侯墓寒蕪董氏園間因訪遺事邂逅故人論　鄭¶
善夫安陵阻風詩落日安陵上荒蕪望薊丘風沙無¶
晝夜家室此淹畱江漢悲多故干戈賦逺遊河清是¶
<pb:KR2k0068_WYG_012-3b>¶
何日吾志欲東周　倪敬過安陵詩南望吳山百感¶
生東風吹棹過安陵青春誰為更寒服白髪渠同話¶
夜燈貧去江湖長作伴年來親友冷如氷還鄉暫脫¶
風塵吏不負花間酒似澠　于愼行安陵雨泊詩廣¶
川城北倚扁舟寒色蕭蕭對驛樓過雨菰蘆驚午夢¶
乘波鳬鷺激中流長天積水千帆暮斜日踈林五月¶
秋指點津亭問前路居人為說古瀛洲¶
¶
　　東光漢渤海郡弓髙縣地隋置觀州唐武徳四年析¶
<pb:KR2k0068_WYG_012-4a>¶
置東光縣隷滄州宋改渤海縣元仍今名國初省入¶
阜城後復置屬景州縣治在運河東岸三里　明錫¶
山王瑛東光夜泛詩暝樹髙寒雲不生長河新纜覺¶
舟輕津鳬隊隊如相識飛上霜堤伴客行¶
¶
　　交河漢中水縣治也金大定七年置今縣屬獻州以¶
滹沱髙河二水交流故名元仍之國朝改屬河間府¶
縣治在漕河西岸五十里　唐胡曾詩交河水薄日¶
遲遲漢將思家感别離塞北草生蘇武泣隴西雲起¶
<pb:KR2k0068_WYG_012-4b>¶
李陵悲曉侵雉堞烏先覺春入關山鴈獨知何處疲¶
兵心最苦夕陽樓上笛聲時　明謝肇淛交河遇風¶
詩細柳如絲踏作塵乾坤近塞本無春交河日暗黄¶
雲起風急沙飛不見人¶
¶
　　南皮春秋燕齊二國之交齊桓公北伐至此繕脩皮¶
革名古皮城後以章武有北皮亭故曰南皮以别之¶
秦始置縣厯漢晉俱屬渤海郡唐宋屬滄州元屬河¶
間府國朝屬河間府之滄州縣治在漕河東岸十八¶
<pb:KR2k0068_WYG_012-5a>¶
里¶
¶
　　滄州古渤海地海水盤洄曰渤以其在海曲故名漢¶
置浮陽縣拓跋魏始置滄州隋以後仍之但所隷不¶
一宋屬横海軍元屬河間國朝因之領南皮鹽山¶
慶雲三縣州治在蘆鎮運河東岸　　唐李白送趙¶
少府赴長蘆詩我去揚州市送客迴輕舠因誇呉¶
太子便覩廣陵濤仙樹趙家玉英風凌四豪維舟至¶
長蘆目送烟雲髙揺扇對酒樓持袂把蟹螯前途倘¶
<pb:KR2k0068_WYG_012-5b>¶
相思登岳一長謡　僧無可送吕郎中赴滄州詩出¶
守滄州去西風送斾旌路遥經幾郡地盡到孤城拜¶
廟千山緑登樓遍海清河人共東望日向積濤生¶
宋黄庭堅發白沙口次長蘆詩篙師救首尾我為制¶
中權挂席滿風力如摧彊弩絃曉放白沙口長蘆見¶
炊烟一葉託秋雨滄海百尺船反觀世風波誰能保¶
長年念昔聲利區與世閱周旋大道甚閒暇百物不¶
廢捐誰知目力浄改觀舊山川　又阻風入長蘆詩¶
<pb:KR2k0068_WYG_012-6a>¶
褔公開百室不借鄰國權法筵森佛像天樂下管絃¶
我來雨花地依舊薰爐烟金碧動江水鐘聲到客船¶
茗椀洗昏垢經行數阻年歲寒風落木故鄉喜言旋¶
林囘負赤子白璧乃可捐侍親如履氷風雨速暗川¶
¶
　　元吳萊滄州詩荒亭沽酒壯心違目極東南霧雨¶
㣲百里齊封滄海接千年禹跡濁河稀暗塵掉馬呈¶
金轡衰草看羊着錦衣猶記上元鳴鼓夜滿船燈火¶
越歌歸　薩天錫宿長蘆詩柳花漠漠春歸寺柳色¶
<pb:KR2k0068_WYG_012-6b>¶
青青晚渡江屋角松聲撼風雨道人一夜不開忩¶
王懋徳長蘆遇順風詩水聲怒激春雷響帆影輕隨¶
逺鴈飛東望水雲三百里沙鷗待我釣魚磯　明瞿¶
佑滄州城詩滄州城城何髙城上樓櫓城下壕龍跳¶
虎躑怒咆嘷陣雲紛起戰鏖鏖落日無光照白旄只¶
今偃武弓矢櫜但見運河遶郭流滔滔髙桅大柁長¶
短篙自南餉北連千艘漕夫呌號挽卒勞朔風刮面¶
穿征袍我倚船䆫望逺臯手掬清光照鬢毛朗誦招¶
<pb:KR2k0068_WYG_012-7a>¶
魂歌楚騷憂心為汝徒忉忉　又長蘆詩接棟連甍¶
屋宇重喧然雞犬認年豐時當鳯厯三秋後人在鯨¶
川八景中萬竈青烟皆煮海一川白浪獨乘風遥瞻¶
寳塔凌霄漢知是前途有梵宮　滑臺宋訥舟過長¶
蘆詩列肆亭臺土已崩舊時和氣冷如氷城池人物¶
分今昔市井繁華問廢興斷壁野花迎客棹壞橋津¶
柳曬漁罾誰知兵後商人少歲課猶隨國用增　楊¶
翥長蘆道中詩秋色兼旬暑未捐蓼花開遍亂鳴蟬¶
<pb:KR2k0068_WYG_012-7b>¶
兒童嬉戲清隂裏屋室鱗鱗傍水邊　薛瑄滄州北¶
舟中詩澶漫滄州北舟行逆水遲連林秋柳瘦接翅¶
曉鴉稀原野波溝減人家生理㣲端居對明燭深念¶
莫相違　于玭滄州詩九月一日渤海郡凉風落葉¶
何紛紛孤舟伏枕逢秋色長路停尊對暮雲寒鴈亂¶
迷龔遂廟清江曲抱獻王墳古今蹤跡堪惆悵獨立¶
滄波倚夕曛　徐中行長蘆官署詩蕭齋無事日¶
垂簾飄泊何知吏隱兼猶憶主恩分虎竹敢辭宦跡¶
<pb:KR2k0068_WYG_012-8a>¶
混漁鹽南皮詞客堪誰向北海青尊只自拈舊社五¶
湖秋正好未歸空復羡陶濳　四明張𤦺長蘆晚發¶
詩扁舟病起試滄浪猿臂篙師水技長日照醝泥通¶
海白風吹江氣入雲黄漁樵亂屋依深柳鵝鸛清流¶
呌夕陽迢遞青徐行入眼天涯終恐是他鄉¶
¶
　　古堤在吳橋縣城南古黄河隄也西南接徳州界東¶
北入寜津界歲乆河涸隄址猶存　元薩天錫過吳¶
橋古隄詩迢迢古河隄隱隱若城勢古來黄河流而¶
<pb:KR2k0068_WYG_012-8b>¶
今作耕地都邑變通津滄海化為塵隄長燕麥秀不見¶
築堤人¶
¶
　　弓髙城在東光縣西南三十里漢韓頺當所封國也¶
其址在縣之順城鄉　明周翰詩頺當封建日漢邑¶
稱弓髙于今荒草裏時聞風怒號亂鴉噪古堞寒雨¶
灑空濠遺跡宛然在黄土圍周遭¶
¶
　　胡蘇臺在東光縣東南髙二丈許圍二十餘丈以臨¶
胡蘇河得名¶
¶
<pb:KR2k0068_WYG_012-9a>¶
　　泊頭鎭在交河縣東五十里運河之傍商賈輳集南¶
北一大都㑹也河間府管河通判駐此有新橋驛俗¶
名泊頭驛　明瞿佑新橋夜泊詩二首浪静風恬月¶
色明葦花灘上鴈知更游魚故欲驚人夢躍出船頭¶
水有聲　數點漁燈隔逺陂斗杓挿地夜何其推篷¶
自覺霜威重正是烏啼月落時　倪敬夜泊泊頭驛¶
下水東流獨倚篷䆫散客愁江上夕陽斜度鳥雨中¶
春樹逺迎舟一官牢落辭京國千里蕭條入霸州歸¶
<pb:KR2k0068_WYG_012-9b>¶
藉圖書營舊業梨花麥飯老林丘¶
¶
　　郎兒口在南皮縣有大堤自南亘北五十里髙丈餘¶
東為滄州境西為南皮境衛河水漲西患特甚元泰¶
定以來屯軍王民争訟不決乃公勘開掘截然中斷¶
二十餘里水由中流名郎兒口有碑記　明趙叔紀¶
詩古來漳水苦横流南皮直瀉來滄州古人築堤障¶
其下南皮民命隨魚游中有志士伸敵手鼓義興工¶
破隄口約束狂流俾中行兩岸從兹樂農畝大患已¶
<pb:KR2k0068_WYG_012-10a>¶
除民已安前人事蹟今人看豐碑兩立截文字從來¶
孰便興争端因笑當年築堤日懵然狂夫與愚卒那¶
知曲防世所禁嫁禍移灾天不恤我來披荆隄上行¶
摩挲石刻百感生時和今賴天子聖河不決兮民不¶
争¶
¶
　　會盟臺在長蘆一名盟亭古燕齊之界二國常㑹盟於¶
此故名¶
¶
　　清風樓在滄州公署中相傳建於晉永康中　元薩¶
<pb:KR2k0068_WYG_012-10b>¶
天錫元統乙亥録囚至滄州清風樓題詩晉代繁華¶
地如今有此樓暮雲連海岱明月滿滄州歸鳥如雲¶
過飛星拂瓦流城南秋欲盡寂莫采蓮舟¶
¶
　　毛公井在舊滄州城東北隅唐開元間清池縣令毛¶
公母老苦水鹹不堪為養遂於縣舍旁穿地得泉甚¶
甘人謂之毛公井¶
¶
　　鐡獅子在舊滄州城内周世宗北征契丹駐蹕滄州¶
有罪人善冶輸金鑄獅鎭城贖罪髙一丈七尺長一¶
<pb:KR2k0068_WYG_012-11a>¶
丈六尺至今存　明閩中陳全之鐡獅歌滄州云有¶
鐡獅子傳在舊治故城裏我特乘風一覯之分明守¶
護有神鬼昻頭峙足百尺餘英風猛烈射太虛勢若¶
騰踏上霄漢欲去不去仍踟蹰幾迴弔古訪遺老言¶
是周家天子造表此神物威契丹氣吞幽薊烟塵掃¶
憶昔駐蹕蕭寺前金羈玉絏吼青烟豈知浮雲變顔¶
色丹艧剥落漫桑田僧去堂空幾人世碧瓦殘垣雜¶
畊地天寒野曠啼慈烏日暮村孤走空隧如今聖代¶
<pb:KR2k0068_WYG_012-11b>¶
統華夷百獸率舞鳯皇儀貔貅百萬逺山後吁嗟乎¶
鐡獅子英風猛烈爾奚為¶
¶
　　馬頰河在東光縣界後呼為篤馬河唐開元中重開¶
號新河¶
¶
　　胡蘇河在東光縣東三里許厯慶雲鹽山入海豐夾¶
河㑹于海漢志云以其水散若胡鬚然故名¶
¶
　　簡河潔河皆在滄州之臨津¶
¶
　　鉤盤河在南皮縣城北¶
¶
<pb:KR2k0068_WYG_012-12a>¶
　　覆釜河在南縣¶
¶
　　徒駭河在滄州廢清池縣西五十里有隄　按程氏¶
九河考謂鉤盤在獻縣東南八十里餘八河皆在滄¶
州南皮東光慶雲之境而酈道元及宋儒程氏皆謂¶
九河之地已淪於海與書傳所載不同此蓋後世新¶
河而傅以舊名耳未敢信以為眞也¶
¶
　　滄州之北其縣為興濟為青為静海其山為中條其水¶
為滹沱為潞為海其鎭為天津為楊柳青為楊村其蹟¶
<pb:KR2k0068_WYG_012-12b>¶
為盤古溝為神堤為鳯皇臺是為北河之北界¶
¶
　　興濟本宋范橋鎭地大觀中置今縣金屬滄州元屬¶
清州國朝改屬河間府縣治在運河東岸　明東萊¶
黄福興濟阻風詩天風連日自南來星使扁舟適北¶
囘&KR0609;&KR0609;篾䉡頻斷續迢迢河道又縈廻燕臺有記新¶
恩集楚館無書舊恨堆凡事從容由命裏不須妄想¶
不須猜　張頌詩城下西流遶衛河秋來雨急漲洪¶
波排空雪浪犇騰逺得水魚龍變化多兩岸人家分¶
<pb:KR2k0068_WYG_012-13a>¶
野色萬株楊柳挂烟蘿漁翁不解東西路穩坐船頭¶
發浩歌¶
¶
　　青縣春秋時清國也晉為清州唐置盧臺軍五代周¶
置乾寜軍又為永安縣宋大觀中以河清七晝夜仍¶
為清州金元因之國朝降為縣屬河間府縣治在運¶
河西岸　明瞿佑詩未飲青州酒先乘青縣風川原¶
通趙北境界入山東饌設河魚白筵供野棗紅連屯¶
禾黍熟飽飯樂年豐　李時勉青縣遇舊詩晚過小¶
<pb:KR2k0068_WYG_012-13b>¶
邑蹔徘徊舊友相邀醉一杯髙枕西風吹棹去不知¶
明月上船來　無錫浦瑾青縣曉發詩垂柳迷歸路¶
飛花引去舟疊峰山錯峙曲岸水迴流鳬鴈晴方舉¶
魚龍暖欲浮身隨吾道在此外復何謀¶
¶
　　静海本宋清州之渦口寨大觀中置靖海縣金元仍¶
之隷清州國朝改靖為静屬河間府縣治在運河東¶
岸　元張寜泊獨流淺詩霽月中天見絳河黄流滿¶
地漾金波荒陂野火兼漁火短棹吳歌雜楚歌去鴈¶
<pb:KR2k0068_WYG_012-14a>¶
已連家信逺閒鷗豈識客愁多江南二月花如錦獨¶
負歸期柰爾何　明瞿佑過静海縣詩古縣臨河口¶
遺民住岸傍荒田多廢棄破屋半　亡薄薄沽來酒¶
低低坐處牀舟人知往事相對話偏長　會棨過静¶
海逢侯主事同宿寺中詩皇華千里客何意此相逢¶
水郭春光早郵亭柳色濃偶因牛渚棹來聼虎溪鐘¶
明發孤舟别相思隔九重　倪敬過静海縣詩朝來¶
過静海歸路有三千吟藁添詩句行囊只舊氊水禽¶
<pb:KR2k0068_WYG_012-14b>¶
飛傍客河柳逺迎船注目淮南道龍峰隔楚烟　又¶
過獨流淺詩獨流清曉發髙下亂帆檣潮入雙塘淺¶
風髙孤樹忙荒祠烟火斷逺戍角聲長男女勤生計¶
葦蕭聚海商¶
¶
　　中條山在青縣唐陽城傳城家于北平隠居滄¶
州中條山詔於滄州起之考滄州無此山而滄州¶
舊有條縣或因而名之耳其山有懸崖瀑布數十¶
丈如猿鶴聲　明邑人馬政詩界破城南萬頃田¶
<pb:KR2k0068_WYG_012-15a>¶
猿啼鶴唳自年年拾遺幾度溪頭過猶見餘波浸碧天¶
滹沱河源出大鐡山自代郡鹵城東流經獻縣城南¶
十一里單家橋至青縣南坌河口與衛河合流而北¶
至于天津入于海　唐李益臨滹沱見蕃使詩漠南¶
春色到滹沱邊柳青青塞馬多萬里江山今不閉漢¶
家頻許郅支和　宋黄庭堅次韻孔四著作北行滹¶
沱詩駝褐蒙風霜雞聲渺墟里青燈登豆粥落月踏¶
氷水平生不龜藥纔可衛十指指此千户侯誰能優¶
<pb:KR2k0068_WYG_012-15b>¶
劣此　文天祥渡滹沱詩過了長江與大河横流數¶
仞絶滹沱蕭王麥飯曾倉卒囘首中原感慨多　　明¶
金幼孜詩前驅聞警蹕傳道近滹沱凍合含初日風¶
㣲動碧波人從仙仗出路自畵橋過北望幽燕外青¶
山疊疊多　程敏政詩寒風挾霜起氷浪從西來下¶
觸斷橋柱碎此千瓊瑰流響甚清麗驚波屢盤洄官¶
舟大如掌疾棹過南隈古來濟川人感激多良材¶
上黨栗應宏詩迢迢滹河水遥自古并州異國風¶
<pb:KR2k0068_WYG_012-16a>¶
沙逺辭鄉日夜流鴻飛依暗浦花發滿平疇宛宛箕¶
山在誰能向此流　李攀龍詩滹沱來不極野色蕩¶
孤城擊楫中流過褰幃下吏情天銜紆岸轉日上大¶
波行獨在知津後風塵見濯纓　樊鵬詩滹水寒津¶
斷常山古郡開城猶宋帝閣野即趙王臺關逺邊風¶
入川長朔氣來蒼蒼戰場處愁見水東迴¶
¶
　　潞水源出幽州漢光武遣吳漢等十二將軍追賊戰¶
于潞東即此今青縣有流河驛北至于通州通謂之¶
<pb:KR2k0068_WYG_012-16b>¶
潞河　明瞿佑流河驛詩河水滔滔不盡流今來古¶
往幾春秋波濤不覆漁翁艇館舍長迎使客舟青眼¶
有情惟岸柳白頭無悶是沙鷗從今解却塵纓去一¶
任滄浪孺子謳　李東陽流河驛遇謝内脩太守詩¶
仰止懷先逹相逢即舊知别離曽有贈舟楫本無期¶
細雨春燈暗髙歌暮角悲從君問前路江海得吾師¶
¶
　　黄巖謝省次韻詩舟楫愁誰語風波未自知偶逢¶
居共泊恰與月相期夢憶仙舟㑹情忘客路悲論詩¶
<pb:KR2k0068_WYG_012-17a>¶
意無極一飲亦吾師　于玭夜泊流河驛詩流河灘¶
頭夜不寐海風江霧旅魂驚洪濤漭沆魚龍影野戍¶
荒凉豺虎聲客路此生渾未了鄉關愁緒逈難平可¶
憐蘿月還相照明發前洲問水程¶
¶
　　海在静海縣東二百里禹貢同為逆河入于海即此¶
古謂之渤海以其在齊之東亦謂之東海又謂之北¶
海楚子語齊師君處北海洪景盧曰北至于清滄故¶
曰北海以其地連滄州亦謂之滄海金封王褔滄海¶
<pb:KR2k0068_WYG_012-17b>¶
公是也而河間謂之瀛海者以其地居水中若道家¶
蓬萊三島然故名¶
¶
　　天津在静海縣北九十里其地居白河之西衛河之¶
南二水至此合流同入於海有三衛鎭城大直沽小¶
直沽海口魚鹽商賈百貨畢集　元寜直沽詩野濼¶
天低水人家時兩三鴈聲連漠北魚味勝江南雪擁¶
茅痕短寒禁柳眼緘持竿吾欲往拙宦百何堪　王¶
懋徳詩極目滄溟浸碧天蓬萊樓閣逺相連東吳轉¶
<pb:KR2k0068_WYG_012-18a>¶
餉輸秔稻一夕潮來集萬船　明瞿佑過天津詩官¶
河通海道軍府壯京畿赴北千艘集投南一客歸潮¶
聲添水勢霞彩弄晴暉對酒畱連乆人情莫敢違¶
又次直沽詩長川波浪去漫漫直指東南送客還潮¶
水四時來海上天河一派落人間挂帆商舶秋風順¶
曬網漁翁夕照閒蹔倚船忩遥望處青螺數㸃見前¶
山　曾棨過直沽詩近海嚴烽戍孤城雉堞雄河流¶
千里合舟楫萬方通島嶼鯨波外樓臺蜃氣中春來¶
<pb:KR2k0068_WYG_012-18b>¶
何似景烟緑曉霞紅　又再過天津詩潞河南下接¶
流河飛入天津漲海波獨坐船忩清夜寂月明何處¶
扣舷歌　黄淮直沽詩孤城近海曉光遲遥認歸程¶
望不迷潮水分流波上下人家相對岸東西市聲喧¶
雜商人集野色荒凉鴈影低猶記前年畱飲處菊花¶
挿帽賦新題　宋訥詩旅思揺揺嗜晝眠舟人報是¶
直沽前夕陽野飯烹魚釜秋水蒲帆賣蟹船詩有白¶
鷗沙上興書無青鳥海東傳老為聲利閒驅遣少讀¶
<pb:KR2k0068_WYG_012-19a>¶
南華四五篇　又夜泊直沽詩海艦河帆到此分直¶
沽多舊逺方聞十年水路風塵隔兩岸人家漁火焚¶
鷗鷺河邊船泊月魚蝦鄉裏飯抄雲却思昔日曾經¶
過紅酒青歌醉夕曛　無錫邵寳泊天津舟中觀水¶
詩河水東注海海流亦復東人言如沃焦畢竟誰能¶
窮蓬萊不可渡萬里悲天風北斗掲西柄影落清波¶
中耿耿欲迴瀾蕩漾涵虛空昔聞有碣石助禹成神¶
功我將往求之道險多蛟龍静觀歎逝者緬懷川上¶
<pb:KR2k0068_WYG_012-19b>¶
翁　程信天津詩天津橋上水雲横紅蓼灘頭蹔駐¶
旌行盡人家無犬吠却從海上看潮生　王洪過直¶
沽詩水出漁陽郡山横薊北天髙樓瞰海日逺嶼入¶
江烟市集諸畨舶軍屯列陣田風髙悲鼓角霧重失¶
旌旃匪獨關河壯由來節制全精兵亘雲朔勁騎出¶
幽燕大漠黄塵外三韓落照前將持定逺䇿不用繞¶
朝鞭　信陽何景明送杭憲副備兵天津詩天津橋¶
北望京樓金鼓東行節使舟日月晝懸滄海樹龍蛇¶
<pb:KR2k0068_WYG_012-20a>¶
春壓九河流百年貢篚通南極萬里旌旄屬上游莫¶
笑談兵尊俎上書生原不為封侯　程敏政天津題¶
劉憲副拱北樓詩危樓突兀中天起雄峙髙城壓諸¶
壘登樓北望渺茫間正距皇都三百里直沽東去當¶
海門九河下瀉鯨濤奔一道科徴比州縣十里虎豹¶
分營屯天子端居不忘武敕遣提刑此開府眼中壯¶
觀忽巋然緩帶時來閲干櫓四方玉帛趨神京千車¶
萬舶無畱行題品休歌太行路麗譙却數天津城憶¶
<pb:KR2k0068_WYG_012-20b>¶
昔文皇曾駐蹕父老相傳至今日憲臣初下新條章¶
宿將誰諳舊軍律城頭大斾翻晴虹城邊細柳揺春¶
風我來徙倚不能去宸居宛在紅雲中畵角悠揚鼓¶
聲壯雉堞嵯峨日初上掀髯聴講隂符篇誰道儒生¶
不堪將檻外滔滔河水流酒酣擊節歌新樓盛年相¶
與赤心在范公敢謝蒼生憂　薛瑄早過天津詩烟¶
收澤國曉天晴日出扶桑萬里明二水交流東海濶¶
一城雄鎭朔方清連雲風送孤帆逺夾岸潮隨大舶¶
<pb:KR2k0068_WYG_012-21a>¶
平借問關門來往客不知誰是棄繻生　　眞州蔣山¶
卿宿天津詩津口波濤曲抱逥孤城正逐海門開凍¶
埋澤窟魚龍卧霜滿關河鼓角哀一夜朔風吹地轉¶
五更寒月涌潮來自憐水宿平生事腸斷今宵亦屢¶
回村李東陽舟次直沽與謝太守詩二水斜通海孤村¶
合抱城夜忩明月過春浦暗潮生憂國身將逺還家¶
夢不驚畱歡有親舊羇旅見眞情　又過天津詩玉¶
帛都來萬國朝梯航南去接天遥千家市逺晨分集¶
<pb:KR2k0068_WYG_012-21b>¶
兩岸河平夜退潮貢賦舊通滄海運星辰還象洛陽¶
橋河山四塞襟喉地重鎭還須擁使軺　厯下邊貢¶
直沽城樓詩宦遊數覽東南勝西北乾坤見此樓冠¶
冕八方通驛道河山千里控神州風連碣石雲秋黯¶
日倒扶桑海夕流老病獨懸戎馬泪俯身疑入洞庭¶
舟　樊深舟次天津詩逺别長安日未曦野花春樹¶
兩相隨攀鱗玉珮聞青鎻化鶴仙臺見紫芝晴景半¶
含雲徑閣驚湍曲抱海門祠風塵驛路行應逺囘首¶
<pb:KR2k0068_WYG_012-22a>¶
蒼茫動旅思　謝省直沽次韻詩喧寂初收市河流¶
暗入城蒲深春水長沙起晚風生隔浦漁猶唱浮波¶
鳥不驚孤舟老江海到處識人情　長洲皇甫汸天¶
津荅少𤣥兄詩别家五月渡江水棹拂炎雲入淮氾¶
行殘六月臻衛流凉飇一夕秋聲起眼中金闕㔾在¶
望手持玉杯喜相向聞道長安有狹邪明朝走馬踏¶
晴沙莫將潞水橋邊柳看作𤣥都觀裏花　武進薛¶
應旂過天津謝敖憲副詩海上風髙遊子哀夢同沙¶
<pb:KR2k0068_WYG_012-22b>¶
鶴夜飛逥孤城畵角寒聲急荒寺踈鐘曙色催麟閣¶
雲霄誰薦士豸冠江漢獨憐才片帆已出黄河口便¶
向吳門望越臺　錫山顧彦夫泊天津稍直口詩名¶
津稍直一舟横野曠誰知夜幾更山月徘徊人獨立¶
海天寥落鴈孤鳴河流東下烟波逺風陣西來草木¶
驚有酒欲斟斟不得邊防民瘼正關情　華容孫宜¶
天津南舟行詩凌波舟楫驚風定傍海帆檣落照斜¶
三島樹深逥鸛鶴九河氷泮壓龍蛇南來貢篚通王¶
<pb:KR2k0068_WYG_012-23a>¶
服北望樓臺近帝家莫道壯遊非此日會將詞賦逹¶
京華　隴西金鸞泊天津詩月明天際酒初酣直北¶
雲深海氣涵一夜潮聲來枕上夢中猶似在江南¶
徐中行夜泊天津與黎惟敬對酌詩張翰秋風去不¶
疑桂叢猶帶故人期平蕪落日千帆宿大漠天髙片¶
月垂潮起魚龍吟北海露寒烏鵲繞南枝長安多少¶
衣冠地此日誰論楚客悲　于愼行天津月夜詩放¶
舟乘晚浪伐鼓注歸流明月千帆夜長風萬里秋篙¶
<pb:KR2k0068_WYG_012-23b>¶
師探渡口津吏指潮頭浩蕩烟波裏應憐估客遊¶
又天津詩白浪浮空拍海門天津城下萬艘屯吹簫¶
伐鼓中流渡賣酒烹魚何處村黯黮平林含雨氣迷¶
茫逺岸吐潮痕江淮百億輸王府歲歲梯航奉至尊¶
¶
　　鄒人潘榛天津詩極目望天津髙秋徹原野蒼茫¶
雲霧生水色同瀟灑地勢缺東南河流日夜下滄溟¶
指顧中千里驚一瀉長風促急流迅速過於馬防兵¶
億萬多鼓角聲啞啞舳艫望如雲旌旗赫渥赭轉餉¶
<pb:KR2k0068_WYG_012-24a>¶
日不給誅求及鰥寡獨抱憂世心涕泪忽盈把浮海¶
欲避之孤舟無從者安得樓船將為報倭平也¶
楊柳青在静海縣北五十里　明瞿佑楊柳青謡昔¶
聞楊柳青今見楊柳黄三秋既迫暮午夜仍飛霜黄¶
葉辭舊枝青眼存生意稍待春陽囘又看柔荑翠榮¶
枯互乘除氣運長相參在物尙如此在人何以堪喬¶
林蔽日昏古樹停雲密為作短歌行聊備樂府什¶
宋訥過楊柳青詩楊柳青枯異昔年人家猶有在河¶
<pb:KR2k0068_WYG_012-24b>¶
邊縛蘆厚覆低低屋把竹輕撐小小船半刈霜禾喧¶
鳥雀輕撓烟柳立鵝鳶眼前莫究興亡事萬里華夷¶
自一天　程敏政楊柳青見桃李詩春隂淡淡緑楊¶
津兩岸風來不動塵一日船忩見桃李始驚身是卧¶
遊人　于愼行楊柳青望天津海口詩夕泊大隄口¶
雨氣侵肌骨舟子不得停鳴漿中夜發聞道海門近¶
驚栗不敢越漁燈隱遥浦簫鼓聲未歇人語烟中村¶
舟横沙上月岸接逺流平樹入囘波没不覩潮漲竒¶
<pb:KR2k0068_WYG_012-25a>¶
安知溟渤濶喔喔天雞鳴東望蒼烟裂霞生赤城嶠日¶
出扶桑窟朧朧五雲裏欲吐金銀闕鐘鼓羅宫廷百辟修¶
朝謁整衣顧我僕神情坐超忽　又楊栁青道中詩鳴¶
榔凌海月捩舵破江烟楊栁青垂驛蘼蕪緑刺船笛聲¶
邀落日席影掛長天望望滄州路從兹遂渺然　南海¶
盧雲龍楊青驛詩漂泊風塵悵逺遊楊青亭下暫維舟¶
故鄉門巷經梅雨客路山川到麥秋潦倒詩篇時自適¶
飄零杯酒暮堪愁幾宵尚憶長安道北斗遥瞻接鳯樓¶
<pb:KR2k0068_WYG_012-25b>¶
楊村在天津城北三十里有驛　　明李時勉過¶
楊村驛詩小驛臨河口萋萋草上堂門邊一枯井堦¶
下幾垂楊寂寂塵生榻喧喧鳥過墻逢迎惟驛吏¶
木偶被衣裳　李東陽楊村阻風詩春風蕩漾河水渾¶
驚沙走石天地昬舟人喧呼怒濤涌海若戰鬪羣虎¶
奔前船咫尺不得上去路倉皇安可論床欹几側坐¶
未穏乘月夜過蒲溝村　王問楊村與朱司空言懷¶
詩北路饒長風方舟成淹泊遲遲通潞亭瀰瀰沽水¶
<pb:KR2k0068_WYG_012-26a>¶
曲辛勤洲渚間委心在行役俱抱虛曠懷㔾志在空¶
谷羲和無停軌世事如轉矚長廬猶為謬而况杞人¶
哭嘉徳為我鄰良晤行可續勿忘秉燭言皓首以自¶
朂　程敏政楊村驛逆風通夕詩忽忽無言裏悠悠¶
不寐中短檠畱白蠟隂牖落青蟲人幸窺蓬月天慳¶
上水風白河三百里覊思浩無窮　又楊村道中詩¶
幾處炊烟認水村數聲山犬吠籬門寒天日落明鴉¶
背荒歲田空剩草墩垂澗石如牛馬飲排山雲似節¶
<pb:KR2k0068_WYG_012-26b>¶
旄屯眼中無限詩情在欲對沙鷗了一尊　武進徐¶
問楊村大風詩仲冬天氣肅疋馬向河干林撼風聲¶
厲沙昬日色寒驅馳竟何意漂泊自無歡天地無情¶
者誰憐遊子難¶
¶
　　盤古溝在青縣南十五里相傳盤古之墓在水中有¶
石棺鐡鎻繋之或隱或見溝北岸有盤古廟　明廬¶
陵鄒徳溥詩蕭蕭遺廟夕陽天野殿峥嶸曲澗邊萬¶
古乾坤心上闢于今日月掌中懸有無石匣滄波隱¶
<pb:KR2k0068_WYG_012-27a>¶
彷彿仙衣碧草傳我亦離形遊太始停舟問訊思逌¶
然¶
¶
　　神堤在興濟縣漕河堤上有柳數百株永樂間知縣¶
王彬以河決未及築堤民居盡没痛不能救投水而¶
死屍直漂入縣堂之上人民憐之置祠祀焉名曰神¶
堤　明樂素老人詩河防未就竟沉淵誰識當年令¶
尹賢惟有春風祠下柳翠眉長為鎻寒烟¶
¶
　　鳯皇臺在静海縣西五里相傳有鳯皇集此遺址尙¶
<pb:KR2k0068_WYG_012-27b>¶
存¶
¶
¶
¶
¶
¶
¶
¶
　　北河紀餘卷四¶
¶
